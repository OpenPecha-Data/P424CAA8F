chos kyi 'khor lo bskor ba'i rnam gzhag ji ltar grub pa'i yi ge gzu bor gnas pa'i mdzangs pa dga' byed ces bya ba bzhugs so//

oM swastisrasti sidhaM/gang yang 'di na phan dang bde ba yi//lam srol 'byed la 'grus pa mi lhod par//nyi ma'i gnyen zhes grags pa'i 'od stong gis//srid gsum nyin mor mdzad
la phyag 'tshal nas//gzhan 'phrul dbang byed bdag po'i me tog mda'//dal bur zhugs pa'i snying gi lang tsho ma//rmongs pa'i mun chen mdza' bo'i dbang gyur nas//bstan pa'i
nyin byed mun pa'i lam du gshegs//de nas rnam dpyod yangs pa'i nam mkha' la//lung rigs nyi zla'i 'gros chen gnyis bshams pas//mdo sngags bstan pa'i pad tshal skyong ba dang//thos
bsam sgom pa'i ku mud rgyas gyur cig//ces shis pa sngon du btang nas/ spyir bstan pa'i nyi ma shar ba na mi nub par 'dzin pa dang/ res 'ga' nub pa na myur du 'char
ba'i shes rab dang brtson 'grus kyi stobs bskyed pa la ni chos kyi 'khor lo bskor ba zhes pa'i tha snyad mdzad do//de yang rang re'i ston

pa thug rje chen po dang ldan pa des dang por gdul bya lam la 'jug pa dang/ bar du smin pa dang/ mthar grol par mdzad pa'i gsung gi sgo de dag la ni chos kyi 'khor lo rim pa
gsum du bskor ba zhes bya la/ de'i 'og tu dgra bcom pa chos kyi spyan ldan mi brjed pa'i gzungs thob pa rnams kyis sde snod gsum gyi tshig blo la 'don pas bton pa dang/
de'i 'og tu legs par gsungs pa'i chos 'dul ba la dri mar gyur pa sun phyung ba dang/ de'i 'og tu sde snod gsum glegs bam du bris te bzhugs su gsol ba la ni bka' bsdu ba
rim pa gsum/ zhes bya ba'i tha snyad do//de'i 'og tu bstan pa'i 'dzin pa dang drang nges 'byed par lung bstan pa'i slob dpon dag dang/ de'i slob ma dang nying slob tu gyur
pa rnams kyis bka' dang yid ches kyi gnas su khyad par med pa'i bstan bcos kyi tshogs gsar du mdzad pa dang/ rgyal ba'i bka' nyid kyi chad pa gso ba dang/ ma dag pa sun
phyung ba'i sgo nas bstan pa rin po che dar zhing yun ring du gnas par mdzad pa yin te/ dper na mgon po klu sgrub zhabs kyiskyi klu'i yul nas yum spyan drangs te/ sa'i steng
du seng ge'i sgra lan gsum du bsgrags pa dang/ thogs med zhabs kyis dga' ldan nas byams pa'i chos lnga spyan drangs/ sa sde lnga la sogs pa'i bstan bcos kyis shing rta'i
srol phye ba lta bu'o//

spyir 'phags yul du bstan bcos kyi tshogs snga shos ni rig byed kyi bstan bcos dag ste/ de nang nas sgra dang gso ba rig pa dang/ snyan dngags dang sdeb sbyor la sogs pa ni
phyi nang gnyis ka'i tha snyad byed pa rnams kyis tshad mar khas len pas/ nang pa'i bstan bcos mdzad pa dag gis kyang sangs rgyas kyi bka'i dgongs pa 'grel pa'i yan lag
tu mdzad pa shin tu mang ngo//bstan pa 'di nyid kyi dbang du byas na mngon pa sde bdun du grags pa ni bstan bcos kyi srol snga shos yin par 'chad la/ theg pa chen po'i tshig
gi bstan bcos kyi thog ma ni/ mgon po klu sgrub zhabs kyis 'khor lo gsum ka'i?gsum bka'i dgongs 'grel gyi bstan bcos so sor mdzad pa rnams dang/ thogs med zhabs kyis
'khor lo gsum pa gtso bor gyur pa'i dgongs 'grel mdzad pa rnams yin la/ rtsod pa dang bral ba'i bstan bcos mdzad pa po rnams la ni 'dzam gling gi rgyan zhes grags shing/
de la sogs pa mkhas pa chen po shan ti pa dang/ 'jigs med 'byung gnas yan chad rtsod pa dang bral ba'i bstan bcos skar ma'i tshogs tsam gyis bstan pa rin po che dar zhing
rgyas pa dang mi nub par mdzad do//de lta na thog mar ston pa nyid kyis gsungs pa dang/ sdu ba pos bsdus pa dang/ bstan bcos mkhan po rnams kyis brtsams pa ste thub pa'i
chos kyi 'khor lo bskor ba'i rim pa 'phags yul du byon pa ni mdor bsdus na gsum po de tsam mo//de ltar 'phags pa'i yul sde snod gsum gyi bstan pa lo stong phrag gnyis sam
gsum la khad nye ba tsam du gnas zin pa de'i tshe/ 'phags pa spyan ras gzigs dbang phyug bod kha ba can gyi ljongs su bsam bzhin skye ba bzhes nas/ shAkya mu ne'i sku ston
pa

nyid kyis rab tu gnas par mdzad pa de spyan drangs/ de'i byin rlabs kyi mthu las chos rgyal khri srong sde'u btsan gyis byang chub sems dpa' zhi ba mtsho dang/ sprul pa'i sku
padma 'byung gnas spyan drangs/ bai ro tsa na dang/ ka cog zhang gsum la sogs pa sprul pa'i lo tsA rang gi ngang gis byon/ sde snod gsum dgongs 'grel dang bcas pa gsang
sngags phyi nang gi chos mang du bsgyur/ autanta pu ri'i bzhengs tshul dang/ thos bsam sgom gsum gyi grwa chen po ji ltar yod pa'i tshul dper blangs nas/ dbus su rdo rje
dbyings kyi gzhal yas khangs chen po ri rab dang mtshungs pa/ mtha' bskor du gling bzhi gling phran brgyad dang mtshungs pa'i gtsug lag khang so sor/ sdom pa 'bogs len
gyi grwa dang/ 'dul ba'i khrims kyis brtul zhugs la yang dag par gnas pa'i grwa dang/ chos bsgyur ba dang/ 'chad pa'i grwa dang/ gsang sngags kyi dbang dang nyams su len
pa'i sgom sgrub kyi grwa so sor btsugs nas bstan pa'i sgo ma lus pa mtha' dag nyi ma shar ba lta bur mdzad do//de'i 'og tu mnga' bdag khri ral pa can gyis yab mes kyis bsgyur
ba'i chos ji snyed pa skad gsar bcad kyis gtan la 'bebs pa/ mnga' ris kyi rab byung ji snyed pa bsdus nas zhabs spyi bor len pa/ chos kyi sgo du ma nas bgro ba dang
gleng ba dang/ rab tu byung ba re re la 'bangs mi khyim bdun bdun 'bul ba/ yab mes kyi lha khang las bkod pa khyad par du 'phags pa'i gtsug lag khang bzhengs pa rnams dus
cig char du mdzad par grags pa dang/ de ltar na chos rgyal mes dbon rnam pa gsum gyis ston pa'i sku dang/ bstan pa'i gzhi 'dzugs pa/ bar du rab tu byung ba dang bstan pa
ma lus pa'i sgo dar zhing rgyas par mdzad/ tha mar bstan pa

dang bstan 'dzin la mchod pa dang ri mor bya ba ste/ kha pa can du bstan pa snga dar gyi chos kyi 'khor lo rim pa gsum bskor/ de nas rgyal po dar mas bstan pa bsnubs pa'i rkyen
gyis/ dbus gtsang du sdom pa'i bshad bka' med pa lo grangs bdun cu lhag cig byung bar grags pa de'i tshe yang sde snod gsum dang/ rgyud sde 'og ma'i bshad bka' chad
par gyur kyang/ sprul pa'i sku padma 'byung gnas kyis gsang sngags gang zag snyan brgyud dang/ rig 'dzin brda yi brgyud pa dang/ rgyal ba dgongs pa'i rgyud khyim pa'i tshul
gyis nyams su len pa dang/ rgya gar la khungs byung ba'i bstan bcos rtsom pa dang/ gdug pa can tshar gcod par nus pa'i rig pa 'dzin pa mang po dag ni rgyun ma chad par
bzhugs so//de lta na yang so sor thar pa'i tshul khrims dang/ dam pa'i chos kyi nyan bshad phyis dar ba'i thog ma ni/ dbus gtsang gi mi bcus mdo khams smad nas rab tu byung
ba dang bsnyen par rdzogs pa'i sdom pa yang dag par blangs/ dge 'dun gyi sde so sor btsugs/ de nas so sor 'chad pa'i dge 'dun gyi sde shin tu mang zhing/ dam chos 'dul
ba'i bshad nyan rgyas bsdus ci rigs par byung ba de nas bzung ste/ deng sang gi bar du lo grangs brgya tsam chos 'dul ba'i bstan pa la bar chad ma byung ngo//nyan bshad
phyi dar gyi thog ma ni/ lo tsA ba chen po rin chen bzang pos yul kha che la sogs par bslab sbyangs mthar phyin par mdzad/ sngon med pa'i chos mang po gsar du bsgyur/ yod
pa la zhus chen mdzad/ gsang sngags kyi bstan pa dar zhing rgyas pa dang/ sngags log sun 'byin zhes bya ba'i bstan bcos mdzad/ sku tshe de la mchog gi dngos grub brnyes/
dus 'di nas bod du gsang sngags gsar rnying

gi tha snyad byung/ bod kyi mkhan pos bstan bcos mdzad pa'i thog ma ni/ lo tsA ba ye shes sdes lta ba'i shan 'byed dang/ lo chen gyi sngags log sun 'byin 'di yin par grags
la/ phyis ni shin tu mang ngo//lo chen gyis rang lo brgyad cu rtsa lnga pa la lha bla ma khu dbon gyis jo bo a ti sha bod du spyan drangs/ byang chub kyi sems sbyong ba'i
rim pa dang/ snod ldan 'ga' zhig la rdo rje theg pa'i chos gsungs/ thugs rje dang smon lam gyi shugs kyis bstan pa'i sgo rang gi ngang gis phye/ de nas bshes gnyen po to
bas byang chub sems dpa'i sde snod la bshad nyan gyi sgo rgyas par phye/ de nas bzung ste deng sang gi bar du byang chub sems dpa'i sde snod kyi nyan bshad la bar chad med
do//a ti sha'i slob ma rngog legs pa'i shes rab ni mdo smad du sdom pa blangs pa'i dbus mi lnga'i 'bring ye shes yon tan las rab tu byung ba yin no//jo bos lung bstan
nas ne'u thog gi gtsug lag khang bzhengs/ de'i dbon po rngog blo ldan shes rab ni/ 'jam dpal rtsa rgyud las lung bstan brnyes/ rgya gar shar nub tu bslab sbyangs mthar phyin/
bod yul du byams pa'i chos dang tshad ma sde bdun/ dbu ma rang rgyud shar gsum la sogs pa'i bshad nyan gyi dbu gtsugs bstan bcos du ma mdzad/ de nas bzung ste deng sang
gi bar lo bzhi brgya bzhi bcu tsam lung rigs kyi bshad nyan la bar chad med do//de ltar so thar sdom pa'i bshad bka' chad pa gso ba dang/ sde snod dang gsang sngags kyi
chos gsar du bsgyur zhing/ a ti sha spyan drangs pa dang/ de nas lung rigs kyi bshad nyan rgyun ma chad par dar ba ste bstan pa phyi dar gyi tshul la chos kyi 'khor lo
bskor ba'i rim pa gsum mo//khyad par dbus gtsang du chos 'khor gyi

rnam bzhag dang tha snyad ji ltar byung ba'i tshul ni/ spyir 'dzam bu gling du bstan pa la 'phel 'grib byung ba'i tshe 'phags pa'i gnas brtan bcu drug mya ngan las 'da' ba'i
tshul mi ston par yul so so na bzhugs pa las/ gang skabs su bab pa'i phyogs dang gnas der dngos sam sprul pa byon nas/ gang nyams chung bar gyur pa'i bstan pa de bsdud
pa dang/ 'dzin pa dang/ nyes pa sun 'byin par/ gnas brtan gyi byung khungs brjod pa'i mdo las gsungs pa de'i phyir bstan pa rin po che 'phel 'grib dang 'jig rten gyi khams
ma rungs pa dag tu gyur pa na/ gnas brtan chen po bcu drug la gsol ba btab cing thugs dam bskul ba dang/ 'jig rten skyong ba bzhi la mchod pa dang gtor ma phul nas sngon
gyi dam bca' ma bsnyel bar bskul ba ni// gang nyams chung ba'i bstan pa de myur du 'phel ba dang/ 'jig rten gyi khams su dge legs rgyun mi 'chad pa'i thabs la mkhas pa'o//de
yang thog mar lo tsA ba chen pos mdo sngags kyi chos mang du bsgyur/ sngags log sun 'byin gyi bstan bcos mdzad/ lha bla ma dang pho brang zhi ba 'od kyis sngags pa
la chos dag ma dag gi dbye ba 'byed pa'i bka' shog brdzangs/ de dag gi skabs su bstan pa 'phel ba'i dga' ston la dge 'dun gyi 'du ba rgya chen po rtse sde zhes kyang bya/
dbang lde zhes kyang bya ba des mdzad/ dus der rngog lo tsA ba dang/ btsan kha bo che yang byon/ chos kyi bgro ba mang du mdzad/ bstan pa'i gnas tshad dang/ 'das lo dang
'byung 'gyur gyi tshad rnams yi ger bkod do//zhes grags shing/ de dang dus mtshungs par mgos lha btsas kyis chos la dag gter gyi 'jam yig che chung dang/ gsang ba 'dus pa'i
stong thun la sogs pa'i bstan bcos mang du mdzad/

dus de nas sa skya pa chen po zhal bzhugs pa yan chad du theg pa che chung dang mdo sngags kyi chos mtha' dag nyes pas ma bslad par gong 'phel du bzhugs shes gsung ngo/de nas
chos 'khor gyi rnam bzhag khyad par can ni chos kyi rje sa skya pas mdzad pa yin te/ de yang cung zad phye te brjod na/ sa skya pa chen po yab sras gsum ni/ mdo sngags
kyi chos thams cad kyi mnga' bdag/ sde snod gsum po mtha' dag la bslab sbyang phul du phyin par mdzad cing/ khyad par chos kyi grags pa'i tshad ma la bslab sbyangs phul
du byung bar bzhugs pa las/ bshad rgyud kyi bstan pa gzhan la rag ma las par gsar du 'dzugs pa'i dgongs pa mnga' bar gyur pa las/ phyis rje btsun paNDi ta'i zhal mnga' nas/
yab mes kyi chos lugs ji snyed pa mngon par byang chub cing/ nyams len dang chos kyi brgyud pa mtha' dag rgyun ma chad par spel ba'i mdzad pa las g.yel ba med bzhin du
yang/ bod na grags pa'i sde snod kyi chos ji snyed pa dang/ khyad par rtog ge sde bdun/ rngog lo nas brgyud pa'i tshad bsdus la shin tu mkhas shing/ byang chub par gyur
nas/ nyang stod smad/ ne'u thog dang/ bsam yas la sogs par bshad pa dang rnam bzhag rgya chen po mdzad/ de'i tshe kha che paN chen paNDi ta du ma'i grags dang bcas/ 'bad
med lhun grub tu chu mig ring mo la sogs par phebs/ rab tu byung/ bsnyen par rdzogs// chos 'dul ba dang/ tshad ma chos mchog gsan/ su ga ta shri la sogs pa sa skyar spyan
drangs/ sde snod dang rig pa'i gnas ma lus pa gsan zhing mkhas par sbyangs/ de dag gi gong rol na bod kyis rig pa'i

gnas lnga shes pa gzhan med pas/ khong la paNDi ta'i mtshan kun gyis 'thun par btegs/ spyir chos mang rab kyi gsar 'gyur dang 'gyur bcos mdzad/ khyad par sgra dang snyan ngags
dang sdeb sbyor dang/ ming gi mngon brjod dang/ zlos gar dang/ gso ba dang bzo dang/ sku gzugs kyi phyag tshad la sogs pa'i bstan bcos kyi lus yongs su rdzogs pa ma 'gyur
yang/ rgya dpe'i stengs su bslab sbyangs mthar phyin par mdzad nas/ gal che ba'i thad ka rnams la 'gyur dang/ de gsal bar ston pa'i bstan bcos du ma mdzad/ skabs der
kun gyis lo tsA ba'i mtshan gsol/ de dag gi skabs shig tu tshangs pa dang khyab 'jug gi rjes su 'jug pa'i mu stegs kyi ston pa dag gis/ kha ba can gyi sa skya pa'i chos
smra ba dag dang rtsod pa'i dus btab/ lung rigs smra ba kha cig gi grogs dang bcas/ mang yul skyid pa'i grong khyer du chas te byon/ bstan pa dpang du btsugs te samaskRa
ta'i skad kyis de dang brtsad pa na/ dus der rgya gar na rtsod pa'i khyu mchog gzhan las khyad par du 'phags par grags pa 'phrog byed dga' bo slob ma'i tshogs dang bcas pa
sangs rgyas kyi bstan pa la btsud nas 'khor du khrid nas phebs so//de nas bod kyi bshad srol gzhan la rag ma las pa'i so sor thar pa dang/ rtog ge dang/ mngon pa dang mdo
sde dang rig pa'i gnas lnga la sogs pa bshad pa'i grwa chen po 'dzugs par bzhed nas/ bod la grags pa'i rtog ge sun 'byin pa tshad ma rigs pa'i gter dang/ gsang sngags
rnying ma dang/ bka' gdams pa dang/ phyag rgya ba spyi dang khyad par ba bdag?dag dang/ rgya gar nas gsar du 'gyur pa'i chos lugs 'ga' zhig ste/ de dag rnams la ril po 'gog
par mi mdzad kyang/ nor pa'i 'phrang

yod pa rnams sun 'byin pa'i bstan bcos/ sdom pa gsum gyi rab tu dbye ba dang/ sangs rgyas la zhu 'phrin dang/ mkhas pa 'jug pa'i sgo la sogs pa mdzad/ de la brten nas thos
bsam sgom gsum mthar phyin pa dang/ 'chad rtsod rtsom gsum la mkhas pa dang/ mkhas btsun bzang gsum gyi snyan pas 'dzam bu gling thams cad khyab par gyur pa dang/ sku tshe
'di dang phyi ma'i lung bstan pa rnal 'byor dbang phyug dang rje btsun sogs las brnyes pas chos kyi rje zhes bya ba'i mtshan yang sngon bod du ma grags pa 'di pas thob
pa'o//de ltar bdag nyid chen po 'dis dge 'dun gyi sde dang klog pa pa'i grwa chen po tshugs/ chos rnam par dbye ba'i bstan bcos kyi tshogs kyang grub/ rig pa'i gnas lnga
yang sngon ma grags pa dag 'gyur/ rdo rje theg pa'i phyag len dang nyams len sgo du ma nas ma tshang ba med par bzhugs pa de'i tshe/ rje gong ma gsum gyi dgongs pa zab mo
yongs su rdzogs pa'i dga' ston la dgongs nas/ phyogs bcu'i dge 'dun lhag pa'i tshul khrims kyi bslab pa la gnas pa dang/ sde snod dang rgyud sde'i tshig don la mkhas pa
dang/ gzhung sna re tsam bzung pa yan chad 'du ba rgya chen po spyan drangs/ zhag grangs du ma'i bar du bsnyen bkur pa dang/ bkur bsti dang rnyed pa'i tshogs kyis mnyes shing
tshim par byas/ chos kyi rnam grangs mang po sgo du ma nas gleng slang ba dang/ bka' bgro ba dang rgal zhing brtag pa'i rim pas thams cad mgu zhing yid rang bar mdzad/
rje nyid kyis 'dus pa rgya mtsho'i dbus su so sor thar pa'i mdo dang/ dus bzang po'i mdo gtsang zhing dag par 'don pa bton pas 'thun pa dang bkra shis pa'i gso sbyong
mdzad/

sngon med pa'i chos kyi byung tshul dang/ bstan pa'i btad rabs dang 'das lo rnams gtam rnying pa dang sbyar nas rgyas par gsungs pas/ sa skya pas chos kyi 'khor lo bskor to
zhes pa'i gtam chen pos 'dzam bu'i gling mtha' dag khyab par byung gtan rtsis kyi rnam bzhag kun la mthun mong du grags pa 'di ni dus der mdzad pa 'di nyid las gzhan med
la/ de ltar na ston pa me mo yos la lhums su zhugs/ sa pho 'brug la bltams pa nas bzung ste/ ding sang shing mo yos kyi lo shar ba 'di yan chad la lo gsum stong dang bdun
brgya tham pa thal bar byed/ de ltar srol btod pa de'i rjes su 'phags pa rin po ches/ klog pa pa'i bshes gnyen khri tsho bdun dang/ de'i rjes su khri tsho lngas bsdus pa'i
chos kyi 'khor lo lan gnyis mdzad pa la rnyed pa dang/ bskur bsti snga ma las ches lhag par byung ba dang/ ti shri kun dga' blo gros bod du bsnyen rdzogs la byon pa'i
tshe chos 'khor gyi rnam bzhag rgya chen po dang/ gtan tshigs kyi rnam bzhag snga ma de nyid sor bzhag nas mdzad/ de thams cad kyang dbu rtse gsar rnying la sogs pa'i sku'i
rten dang/ bka' dang bstan bcos 'gyur ro tshal gyi glegs bam rin po che las grub pa dang/ phyi rten sku 'bum rnam grub pa dang/ de thams cad la gser gdugs khel ba la
sogs pa'i dus kyi rab tu gnas pa'i dga' ston dang sgo bstun nas mdzad do//dus phyis chos rje bla ma dam pas rang lo re gcig bzhes pa'i tshe bo dong chos 'khor du grags pa
dang/ re gsum pa la bsam yas chos 'khor du grags pa rnams mdzad cing/ gtan tshigs kyi rnam bzhag snga ma dang cung zad mi mthun par byung zhes grag go//de ltar sa skya pas
chos 'khor mdzad pa'i grub 'bras ni/

bstan pa 'dzin pa'i bshes gnyen ji tsam byung ba dang/ bshad rgyud 'dzin pa'i chos kyi grwa ji tsam tshugs pa dag mdor bsdus pa brjod pa ni/ rje btsun gong ma gsum gyi byin
rlabs dang/ chos rje khu dbon gyis mdzad pa'i rnam par thar pa las 'khrungs pa ni/ shong ston rdo rje rgyal mtshan sku mched dang/ dpang lo tsA ba blo gros brtan pa zhang
dbon gser ri'i phreng ba ltar rgyud mar byon pa rnams dang/ kun mkhyen dol po ba/ ma ti paN chen/ jo nang phyogs las rnam rgyal sogs mu tig gi phreng ba ltar byon pa rnams
ni mtshon pa tsam dang/ khyad par sde snod dang rnam 'grel gyi bshad rgyun 'dzin pa la/ 'u yug pas rnam bshad rigs mdzod dang/ bsdus pa rigs sgrub mdzad/ rnam 'grel lugs
kyi rnam bshad kyi thog ma yin par grags/ te ra pa byams mgon dang/ ldong ston shes rab dpal dang/ dkar shAkya grags dang/ shar pa shes rab 'byung gnas/ nags phug pa
shes rab 'od zer dang/ lho pa kun mkhyen la sogs dngos kyi slob ma rnam 'grel mkhas par mkhyen pa dag yin zhes grags la/ phyis ni rgya nor bya gsum dang/ nya dar ma rin chen/
nya dbon po kun dga' dpal/ mkhas pa'i dbang po g.yag gzhon gnyis rnams te/ nyi zla ltar grags pa byon pa rnams ni mtshon pa tsam mo/rnam 'grel gyi rnam bshad sa lugs
dang bsdus pa rigs gter ltar 'dzin pa'i bshad grwa tshugs pa ni/ dpang lo chen pos bo dong er/ rnam 'grel dang/ mngon pa kun las btus kyi bshad grwa btsugs/ dpon chen byang
pas ngam rings kyi chos grwa dang/ kun spangs chos grags dpal bzang gi bzang ldan dang/ si tu chos rin dpal gyis shel dkar gyi chos sde dang/ ta'i si tu byang chub rgyal
mtshan gyis dpal rtses

thang gi chos grwa chen po btab/ nya dbon kun dgas rtse chen btab/ mkhan byang chub dpal gyis rab sgang ka bzhi dgon btab/ si tu rab brtan 'phags kyis nyang stod lcang rwa'i
chos grwa btab pa dang/ drung nor bzang pa sku mched kyis rong byams chen gyi chos grwa btab pa rnams ni mtshon pa tsam ste/ ding sang rnam 'grel gyi bshad rgyun sa skya
pa las ma rgyud pa su yang med do/gsang bde gung gsum/ khro phu snar thang zha lu/ gnas rnying rnams ni rngog lo'i bshad rgyun 'dzin pa yin mod/ tshad ma rnam par nges
pa dang tshad bsdus kyi chos skad slob pa dang 'chad pa gnyis deng sang nub pa la khad nye bar snang ngo/rnam 'grel gyi rnam bzhag gdung brgyud zhal ngos mdzad pa ni rje
bla ma dam pas rnam bshad rgyas pa dang/ theg chen chos kyi rgyal pos bsdus pa gcig mdzad/ rnam 'grel gyi gzhung skyur len/ sngon nas da lta'i bar du sa skya'i tshogs las
mang ba 'byung ma myong la/ nya tig mdzad pa'i dus der tshig rkang pa phyed re tsam las ma thob pa byung zhes grag go/khyad par du mkhas pa g.yag gzhon gyi phrin las ni
nam mkha' dang mnyam ste/ g.yag pas dga' ldan pa'i 'chad nyan lo bzhi bcu zhe lnga'i bar du mdzad/ red mda' pas shar ba'i 'chad nyan lo bco brgyad tsam mdzad/ dang po la
slob ma'i tshogs skar ma'i grangs las mang ba bzhugs kyang/ brgyud 'dzin gyi gtso bo ni/ rje ngor pa dang rgyal rong pa chen po gnyis yin la/ dang pos rang lo zhe brgyad
pa sa mo bya la e waM chos ldan gyi dgon pa btab/ mdo sngags gnyis ka dang khyad par rnam 'grel g.yag Tika dang rigs gter 'chad nyan pa'i grwa khang dang chos gzhis btsugs/
de nas mched pa la glo bo thub bstan rnam rgyal dang/ pu rangs chos sde rgyal byed tshal/ chu 'dus chos sde chos 'khor nor bu gling rnams sku

dngos kyis btsugs/ gu ge brgya gling thang dang/ rting khebs kyi chos 'khor dga' ldan rtse mo yang rje nyid kyi zhal ltas khyab nas btsugs pa'o/rje rgyal rong pa chen pos rang
lo re dgu pa shing mo yos la shri na lentra'i chos grwa btab/ de nas 'phros pa la/ shar rgyal mo rong du btsan la rgyal bus sbyin bdag mdzad nas/ gzhu ston bsod nams
rin chen gyis rgyal byed tshal gyi chos grwa btab/ rab sgang du lha 'bri shes rab rdo rjes dge 'phel gyi chos grwa btab/ spom 'bor du dbus ston rin chen blo gros kyis ra
mdo chos 'khor gling gi chos grwa btab/ mkhan chen padma bzang pos cho shul byang chub gling dang/ chos lung ka bcu pa'i mtshan can gyis gtsang sga gdong gnyis kyang rje
rgyal rong pa nyid kyi bzhugs gnas su dmigs nas btab pa'o/na lentra btab nas lo nyi shu rtsa lnga lon pa me mo yos la 'bras yul du bshad pa'i grwa btsugs/ de nas lo drug
lon pa chu pho spre'u la mkhas grub don yod dpal gyis paN khyung tshang du bshad grwa btsugs/ de nas lo bco lnga lon pa me mo khyi la go bo rab 'byams pas rta nag gser gling
du bshad grwa btsugs/ bshad grwa gsum po 'di thog mar 'dzugs pa dang bar du chags pa'i 'thun rkyen bla na med pa ni sa skyong nor bu bzang po yab sras kyis mdzad pas/
phyis gtsug lag khang dang chos sde phun sum tshogs pa dar zhing rgyas par gyur to//yang gong dkar rdo rje gdan ni theg chen chos rje'i 'phrin las kyis rje btsun kun dga'
rnam rgyal gyis/ me pho spre'u'i lo la btab/ mdo sngags gnyis ka'i bshad grwa tshugs te/ mdor na chos kyi rje sa skya paNDi tas sde snod gsum gyi bshad grwa thog mar btsugs
nas/ dbus gtsang nyid du bshad grwa ji

ltar tshugs pa'i tshul rags rim brjod pa ste/ mdo khams dang rgya hor du dar tshul ni re shig 'dir ma brjod la/ sa skya pas nyams len sgrub pa'i rgyal mtshan gzhan la rag ma
las par tshugs pa dang/ rdo rje theg pa'i nyan bshad bla na med pa de ltar du tshugs pa dang/ 'jig rten gyi go 'phang dang gzhung lugs sngon gyi lha btsan po dag las kyang
khyad par du 'phags pa tsam ji ltar byung ba'i tshul ni 'dir smos ma dgos la/ de'i rgyu mtshan gyis tshogs pa rgya mtsho lta bu'u dbus su lo rgyus gtong ba rnams kyis
snyigs dus kyi 'gro ba phal mo che la chos rje sa skya pa'i chos rgyud dang gdung rgyud bka' drin che zhes gsung dgos par bkas bcad pa yin no/yang bshes gnyen chen po red
'da' pa ni sa skya pa'i bshes gnyen chen po/ khyad par kun mkhyen dol po ba'i chos rgyud pa dag las rab tu byung zhing/ bslab sbyangs mdzad par snang yang/ phyis grub pa'i
mtha' 'jog tshul/ dus kyi 'khor lo'i rtsa 'grel phyi nang 'dres pa'i bstan bcos dang/ 'khor lo gsum pa'i mdo dang byams pa'i chos thams cad lta ba sems tsam las ma 'das
pa dang/ rgyud gsum man ngag dang bcas pa'i lta ba yang sems tsam las ma 'das pa kho nar ma zad/ gsang ba 'dus pa'i 'od gsal gyi rim pa yang bod snga mas sems tsam du
bkral zhes dang/ dbu ma rang rgyud kyi lta ba sa dang po nas 'dor dgos pa dang/ thal 'gyur gyi lta ba sangs rgyas kyi sar yang 'dor dgos pa dang/ rje btsun rtse mo dang chos
rje'i mtshan nyid theg pa'i bshad pa 'ga' zhig la mthing slad byed par snang ngo/bshes gnyen de la slob ma gzhung lugs rab 'byams tu smra ba bdun du grags pa las/ shar
btsong kha pa chen po dang/ rtsod pa phul phyin dar

ma rin chen gnyis dang/ bka' bcu smra ba rnams kyi nang nas rgya mkhar ka bcu pa dge legs dpal te/ 'di dag la tsong kha pa yab sras gsum zhes grags pa des/ sngon bod kyi bshad
rgyud pa dang sgrub rgyud pa mtha' dag las logs shig tu mdo sngags gnyis ka'i shing rta'i srol chen po dang por 'byed pa dang/ bar du 'dzin pa dang/ tha mar lugs snga
ma dag khyad du bsad pa'i gtam chen pos mthar phyin par mdzad cing/ chos kyi gtam de dag yang glog pa pa?klog pa pa mtha' dag gi sngon gyi bag chags dang mthun par sad pas
gangs can gyi ljongs pa phal che ba la khyab par gyur pa yin lags/ de yang dus re shig gi tshe/ stod lung gnam rtse ldang gi gtsug lag khang du dbus gtsang gi sde bdag
so sos 'thun rkyen phul nas/ lo tsA ba skyabs mchog/ red 'da' ba/ btsong kha pa chen po/ chos rje rnam gsum gyis chos kyi 'khor lo bskor nas bka' drin che'o zhes gleng ba
de ni mdo sngags kyi bshad pa mdzad pa la 'phros nas/ btsong kha pa chen pos lam rim rnam pa gnyis kyis srol 'byed pa'i bzhed pa dang 'thun par lo tsA ba skyabs mchog gis
bskul ba dang/ khyad par 'dul ba'i bca' khrims kyi bslab bya yi ger 'bris nas chos grwa so so ba rnams su rnam par bzhag pa dang bcas te/ 'dul ba'i phyag len 'di ltar
mdzod cig pa'i zhu phrin 'bul ba'i pho nya ba mngags pa la brten nas/ ding sang gi bar du byin len dang lag nya dang mtshams bcos dang zhag lon dang/ gung tshigs dang sog
'jog dang/ rung chu dang/ snga chab phyi chab dang/ mchil lham dang/ chos gos kyi snam phran dang/ zlum por bgo ba dang/ gding ba dang/ yan lag smad lnga'i phyag dang/ zhwa
ser dang/ zla kham dang/ myos 'gyur la bag yod par

bya ba rnams/ sngon sha mi'i lag len la shin tu gsal yang bar skabs su nub pas gsos btab par grags pa ni chos kyi 'khor lo'i rnam bzhag gzhan gnyis par byung ba dang/ yang
drung chen ta'i si tus lha sar yon phul nas/ jo bo drung du gsang bde gung gsum/ sga skyor zul gsum dang tshogs sde bzhi spyan drangs/ chos 'khor gyi rnam bzhag lan gnyis
mdzad pa dang/ tshal pas kyang de ltar mdzad ces grags pa dang/ 'jam dbyangs gu shrIs yar lungs su rje bla ma dam pa thog mar bzhugs su gsol/ chos sde snga ma rnams kyi
steng du rtses thang gi 'dus pa'i tshogs spyan drangs/ sde snod gsum gyi bka' bgro ba dang gleng slong bar mdzad nas/ rnyed pa dang bkur sti phun sum tshogs pas sngon byon
pa'i bstan pa rin po che la byas shes drin gzo dang/ ma 'ongs pa na sa skyong 'byor pa can dang bshes gnyen legs bshad kyi mthu grub pa rnams phyag srol bzang po la sbyar
ba yin no//de ltar spyir brjod nas/ khyad par du kho bos chos 'chad pa'i grwar zhugs nas lo lnga bcu lon pa shing mo yos kyi lo la chos kyi 'khor lo'i rnam gzhag bgyis
pa 'di ni/ rgyu mtshan dang/ dgos pa dang/ dus nam gyi tshe yin pa dang/ dge 'dun gyi tshogs ji tsam la chos kyi bgro ba gang byas pa dang/ dkon mchog gsum gyi mchod pa
ji tsam grub pa'o//rgyu mtshan ni/ phyi ma'i dus 'dir chos kyi 'khor lo bskor ba'i ming tsam yang nub pa gso zhing slong ba dang/ rab tu byung ba rnams lta ba dang tshul
khrims kyi dbyen du gyur pa ni ma yin kyang/ rnyed pa dang bkur sti'i dbyen du gyur ba'i dus 'dir bkra shis pa dang 'thun pa'i gso sbyong gi sgo nas 'thun par bya ba'i phyir
dang/ grub pa'i mtha' la mi mthun pa skad du sgrog kyang/ phyi ma'i dus su grags pa dag dang/ phyogs gcig tu 'dres

par gyur nas/ rnam par dbye ba mi phyed pa dag la chos rab tu rnam 'byed kyi shes rab bskyed dgos pa'i rgyu mtshan gyis so//dgos pa ni/ rang res lo zhe dgu lon pa me pho spre'u'i
lo la chos sde'i gzhi btsugs/ sa pho spre'u'i lo tshun chad du rang dang gzhan gyi grub pa'i mtha' rnam par phye ba'i bstan bcos kyi tshogs gtso bor gyur pa'i sku
gsung thugs dang/ dkon mchog gsum gyi rten dge zhing gya nom par grub pa'i rab tu gnas pa dang/ mchod pa'i tshogs kyis mnyes par bya ba'i dga' ston gyi rim pa la dmigs pa'o//dus
nam gyi tshe yin pa ni gtan tshigs kyi rnam gzhag mdzad po snga ma rnams ston pa sku bltams nas dang/ sangs rgyas nas dang/ chos kyi 'khor lo bskor nas dang/ mya
ngan las 'das nas lo du lon zhes rtsi ba de'i tshe/ gtan tshigs spyi pa'i lugs dang/ khyad par ba dus 'khor gyi lugs shes gsung yang/ spyi pa'i lugs ni chos rje sa skya pas
yi ger bkod pa de las gzhan cher med do//'di la bu ston rin po ches lugs gnyis po 'di la lo stong lhag gi bar khyad zhugs pas lugs snga ma de ma dag pa yin nam/ phyi ma
la rigs ldan gyi rgyal pos chos ma bstan pa'i dus rnams ma rtsis pa min nam zhes brtag la me mkha' rgya mtsho tshun chad ni lhag chad med par shes par bya'o gsung/ gsung
'di la dpags nas bod phyi ma dag lugs snga ma de la zin so med pas ma dag pa gzhir gzhag nas dus 'khor lugs la'ang me mkha' rgya mtsho tshun chad lhag chad med par 'dod
pa dang/ yod par 'dod pa'i lugs gnyis las/ phyi ma la'ang yod lugs mi 'dra ba mang po byung par snang ba la/ phyis kyi mkhas pa kha cig na re/ gtan tshigs kyi rnam gzhag
'di la bod du mi mthun par smra ba bcu

byung ba yin te/ ston pas chos 'khor bskor ba nas lo grangs mang shos la yang lo grangs mang nyung gi rim pa gsum dang/ lo grangs bar ma la yang mang nyung gi rim pa gsum dang/
nyung shos la yang de ltar gsum dang/ dgu po de thams cad ma dag par bzhag nas/ lo tsA ba gzhon nu dpal gyis dhru ba gyen log gi rtsis byas pa'i shes byed mang po bkod
nas/ me mkha' rgya mtsho la drug cu skor bcu bzhi bsre ba dang/ de nas ding sang gi bar du lo lnga bcu tsam song ba byas pa yang yod do//de thams cad bris na bzung dka'
zhing rnam dpyod 'khrug pas/ re shig grags che ba gnyis po la sa skya pa'i lugs yi ger bris pa de gzhir gzhag na/ shing mo yos kyi lo 'di shar ba yan chad la ston pa sku
bltams nas lo sum stong dang bdun brgya tham pa lon/ mya ngan las 'das nas bstan pa lo lnga stong du gnas par 'bum Tika las gsungs pa de gnas tshad mang shos dang/ thams
cad zhal 'cham pa de'i tshe deng sang lung gi dus dang/ de las kyang mngon pa'i dus lnga brgya phrag gcig thal nas/ mdo sde'i dus kyi mgo tshugs nas lo brgya dang nyi shu
tsam gyi dus/ mdo sde'i lhag 'byung 'gyur la lo sum brgya brgyad cu tsam dang/ 'dul ba'i dus lnga brgya phrag cig dang/ rtags tsam 'dzin pa'i dus lnga brgya phrag gcig
rnams lhag mar lus so//zhes bya ba dang/ dus kyi 'khor lo'i lugs rgyud kyi dngos bstan de nyid la phri bstan med par byas pa'i tshe/ lo tsA ba nam mkha' bzang pos byas pa'i
yi ge na/gdeng can ri bo lag mig la//khro mo la sogs 'das lo bsre//de ni don grub bltams pa nas//da lta'i bar gyi 'das pa'i lo//zhes 'byung la/ de gzhir byas nas rang
res lugs gsum gsal ba'i me long du bris pa na/ sa mo glang gi lo yan chad du/'byung ba dus dang me mig

la//kun 'dzin la sogs pa 'das lo bsre//de ni don grub bltams pa nas//da lta'i bar gyi 'das pa'i lo//zhes bya la/ de'i steng du yang lo nyi shu rtsa drug bsre dgos pa yin pa/
de'i tshe 'bras bu'i dus kyi lnga brgya phrag gsum dang/ sgrub pa'i dus kyi lnga brgya phrag dang po thal nas/ lnga brgya phrag gnyis pa'i nang na yod pas/ 'byung 'gyur
la sgrub pa'i dus kyi lnga brgya phrag cig dang/ brgya lhag tsam dang/ lung gi dus kyi lnga brgya phrag thams cad lhag mar gnas so// zhes bya ba 'di tsam zhig bzung bar
bya'o//'dir dge 'dun gyi grangs dang bshad pa ni/ shing mo yos kyi lo hor zla dang po'i tshes gcig gi yang zhag cig gi snga logs der/ rgyal phur 'dzom pa'i nyi ma nas bzung
ste/ nyin zhag nyi shu rtsa cig gi ring la/ dge 'dun gyi tshogs stong brgyad brgya tsam 'tshogs/ zur chos pa dang gzhung lugs rab 'byams tu smra ba brgya lhag tsam dang/
rigs grwa dang lung grwa chen mor gtogs pa sum brgya tsam dang/ de lhag gzhung 'dzin gyi mtha' brten pa rnams byon pa la/ thog mar gnas brtan gyis seng ge'i khri la so
sor thar pa'i mdo rtsod pa zhi byed yan chad dag par bton nas mthun zhing bkra shis pa'i gso sbyong dang/ nyin thog thag bshad pa'i bgro gleng dang/ bshad pa byed pa mtha'
dag gi dpang por byed pa dang/ mtshan thog thag bgro gleng la bzhengs pa rnams kyi dpang po dang/ ston pa'i rnam thar dang/ cho 'phrul bstan tshul gyi mdo 'don pa rnams
bgyis la/ rgyal phur 'dzom pa la dbu tshugs pa nas bzung ste yar ngo'i tshes bcu yan zhag grangs bcu gsum gyi ring la/ sde snod 'dzin pa'i bshes gnyen mang du thos pa/
rnam dpyod kyi zur thon pa dag gi seng ge'i khri la gdugs dang/ rgyal mtshan bsgreng ba'i gnas su nyin thog thag bshad pa mdzad pa ni/ nyi ma

dang po gnyis pa la sde bdun mdo dang/ bcas pa'i bshad pa dri ma can du gyur pa rnams sun phyungs nas/ rang re'i lugs rigs pa'i gter dang 'thun par 'jog pa'i tshul rgyas pa
dang/ yang 'dul ba'i mdo dang karmma sha tam gyi rgyas bshad la/ dri ma can du gyur pa sun 'byin dgos pa cher med kyang/ dpyis phyin pa'i bshad pa rgyas pa dang/ yang chos
mngon pa gong ma la kha ba can du phyis log par sgro 'dogs pa ma byung yang/ sngon dus su nyan bshad shin tu dar bas sgro skur du gyur pa dag sun 'byin pa dang/ rang lugs
dpyis phyin pa'i lung rigs kyi rnam bshad rgyas pa dang/ mngon pa gong ma la phyis dang sngon gang du yang log par bshad pa shin tu nyung yang/ 'grel pa dang 'grel bshad
byings che ba'i stobs kyis bshad pa zur thon pa 'chad shes pa bod?pod gzhan gyi rnam bshad na mi snang ba/ grub mtha' zur phyin par 'chad pa'i rnam bshad rgyas pa dang/
dbu ma thal rang gi gzhung 'grel gyi tshogs rnams thad sor bzhag nas nges don gyi bag chags yod pa rnams la 'chad shes pa sla ba lta bur snang yang/ kha ba can du phyis
nges don 'khyog por 'dren pa'i glegs bam gyi tshogs shin tu lcibs?lci bas non pa'i skabs 'dir/ gzhung 'grel gyi rnam bshad lhad ma zhugs pa dang/ phyis kyi bshad pa so
sor 'byed pa'i rnam bshad rgyas pa dang/ byams chos rnam lnga'i tshig dang nges don gyi 'grel tshul thogs med kyis bkral ba 'di/ chos bdag po nyid kyis bkral ba'i bshad pa
yin kyang phyis gangs can na dbu ma thal 'gyur ba nyid mchog tu sgrub pa'i bsam pas byams pa'i chos 'khrul pa'i 'dam du bcings pa dag gyen du 'degs pa'i rnam bshad rgyas
pa dang/ rje btsun sa skya pa'i gzhung log par 'ched?'chad pa rnams sun 'byin pa'i rnam bshad rgyas pa dang/ gzhang yang gsung rab spyi'i 'chad lugs gsang sngags zab mo'i
nges don/ chos 'khor

gsum gyi bzhugs tshul la sogs bstan bcos kyi yi ger bkod zin pa rnams bshes gnyen spobs pa chu bo'i rgyun ltar gyur pa rnams kyis/ tshogs pa rgya mtsho'i dbus su 'jigs med
seng ge'i nga ro bsgrags pa yin no/de nas nyi ma bdun tsam gyi ring la nyin thog tha rigs grwa dang lung grwa che ba'i grwar bzhugs pa'i bshes gnyen dag gnyis tshan bzhengs
pa dang/ khrom tshogs su bzhugs pa dang bka' bgro ba dang rigs pa'i tshul gleng bar mdzad/ lung rigs kyi grwa 'bring dang chung ngur bzhugs pa rnams kyi mtshan thog tha
snga ma ltar mdzad pa dang/ de las gzhan pa rnams kyis/ chos khri'i thang yangs por gzhung las pas gang skyur ba'i gzhung de len pa dang/ gzhung mtshams dang mtha' gcod
pa dang/ 'bru mnon pa dang/ sbyor ba 'god pa dang/ tha na gzhung de'i mtshams nas 'dab ma re tsam 'don pa la sogs pa'i bgyi bas rgyal ba sras bcas bstan pa bsrung ba'i chos
skyong/ dkar po la dga' ba'i lha dang/ phyogs phyogs nas 'dus pa'i skye bo'i khrom khri phrag lhag tsam tshogs pa rnams go rims bzhin du dgyes pa dang/ bstan pa bsrung
spro ba dang/ mgu ba dang/ shin tu yid rang bar gyur to/mchod pa'i tshogs ji ltar sbyar ba ni/ dkon mchog gsum gyi rten rgya mtsho lta bu'i drung du/ gos dar gyi na bza'i
lhab lhub dang/ phye ma'i phur ma dang/ gdugs dang rgyal mtshan dang/ ba dan gyi khyad par bcu phrag re dang/ me tog dang dri dang/ khal lnga bcu tsam gyi zhal zas zung
gis thog drangs pa'i lnga brgya tsam dang/ dkar me'i phreng ba nyin mtshan 'khor yug tu brgya tsam dang/ mtshan thog tha mar me'i rgyal mtshan brgya phrag gnyis dang/ gzhan
yang rol mo'i bye brag sna tshogs pa rnams kyis bkur sti dang/

bla ma dang/ ri mo dang/ zhe sa dang/ dus so so ba rnams su mchod par byas so/dge 'dun gyi tshogs ji snyed pa rnams la nas khal gnyis re'i phogs dang/ dbu gzhung thon gsum
gyi bsnyen bkur bzang po dang/ mang ja zhag nyi shu rtsa gcig gi ring la zur chos pa dang gzhung lugs rab 'byam du smra ba brgya phrag lhag tsam la/ nang re bzhin chos kyi
bgro ba sgo du ma nas gleng ba dang/ tshogs su mang ja zung du sbrel ba la/ mang ja snga ma la ja khal bcu dang/ phyi ma ja khal lnga btab pa dang/ yon gyi rim pa la/ tshogs
dpon gyi drung du sbyin pa'i bdag po so so bas 'bul ba'i rnam grangs mang po dang zur nas phul ba dang/ chos rje rnam pa bzhi/ zur chos pa/ phyogs nas byon pa'i dbu
mdzad te/ sum cur nye ba la/ gser/ nas/ ja rnams kyi zho re re/ chos rje rnam pa bzhi la maNDal gyi rgyan bzang po re/ glo bo chos rje dang/ chos kyi rje kun dga' rgyal
mtshan pa gnyis la/ rgyal dril bzang po re/ rten khebs re/ chos rje brag dkar ba la/ rten khebs/ gdung rten rgya gar ma/ kha che'i spos phor/ chos rje kun dga' bkra shis
pa la/ rten khebs/ ting shag dza lan dha ra ma/ dngul gyi ril pa spyi blugs/ phyogs nas spyan drangs pa'i slob dpon rnam pa brgyad la ka dan yug re/ na bza' sna re/ rten
khebs dang bcas pa lhag por phul/ phyogs nas spyan drangs pa'i dge 'dun gyi sde tshan so so la tshogs zangs che ba re/ gha Tu ba re/ bdun tshar re/ khra ba?khrab re/ ja mtshon
re/ gsang phu ba la de'i steng du/ slob dpon pa la na bza' chabs tshangs/ gaNDi/ sil snyan/ chos 'khor rtse ba la/ gaNDi byin rlabs can rnams phul/ seng ge'i khri la
bzhengs nas bshad pa mdzad pa rnams la nas zho re/ lung rigs kyi grwa chen mo nas gnyis tshan du bzhengs pa rnams la zho phyed re/ gzhir bzhugs kyi dge 'dun la seng ge
rtse

pas chos 'khor gyi yon la dmigs pa'i zla phogs chu mig tu phul/ ston chen gsum ni 'brong sgang nas dang/ seng ge rtse nas dang/ rgya gan pa gsum gyis mdzad pa la/ mtshan brjod
'bum gter re'i rgyu tshogs gang 'gro la cha bzhag pa yin/ gzhan yang 'brel can gyi bla ma so so/ dge 'dun gyi sde so so la sku skal sngar grub pa dang/ phyis 'grib par
'gyur pa sogs zhib cha dus phyis kyi phyi mo la dgos pa rnams ni logs su shes par bya'o//'dir smras pa/ thub bstan lang tsho 'bar ba'i kun gsal gdong nyi zla lta bu'i srol
chen rnams gnyis dang/legs bshad skar ma'i tshogs kyis brgyan gyur tshe//'dzam gling mun par gyur pa'i sgo skabs ci//gang yang 'di na nyon mongs pa dang rnam par rtog
pas dri mar gyur pa min pa'i mchod pa'i phreng bzang po//phan dang bde ba'i lam chen por ni gya gyu min par 'jug byed dam pa'i chos kyi legs sbyar gtam bzang po//'dzin 'chang
klog dang 'chad dang kun nas byang chub par byed de ni rgyal dang de sras dgyes mdzad thabs chen po//rab 'bar rmongs dang chags khro'i dbang gyur nyes byas ma lus dum
bur gcod mkhas 'khor lo lan brgyar bskor mdzad do// sngon byon chen po'i las stabs skrun byed 'byor pa'i tshogs la gang 'dis 'gran pa'i khengs pa rgyas min mod//der mdzad
chos kyi gtam gang bsnyad pa des ni 'dir 'byung gtam las?la skrun pa'i go skabs kun bral ba/phra mo'i sa bon legs par btab pa'i rnam dkar gyis ni nam mkha'i khams kun
'gengs pa'i dpag bsam shing chen ltar//skyes bu'i byed dang bdag po'i dbang gyur bral dang rnam smin rgyu mthun tshogs rnams deng 'dir dge zhing shis par sbyon//ces shing
mo yos kyi lo thub bstan gser mdog can zhes bya ba'i gtsug lag khang du sku gsung thugs kyi rten dang/ dge 'dun gyi sde snod rin po che rnam pa gsum rtog ge dang bcas pa'i
nyan bshad kyi grwa legs par tshugs pa'i dus

kyi rab tu gnas pa dang/ dga' ston gyi rim pa la yang dag par bsams nas/ chos kyi 'khor lo bskor ba'i rnam bzhag ji ltar grub pa'i yi ge/ gzu bor gnas pa'i mtshams pa dga'
byed ces bya ba 'di grub pa'o//mang laM//

